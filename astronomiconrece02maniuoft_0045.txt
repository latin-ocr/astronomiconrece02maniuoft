ASTRONOMIOON II 9

50 omnis ad accessus Heliconos semita trita est,
et iam confusi manant de fontibus amnes
nec capiunt haustum turbamque ad nota ruentem.
integra quaeramus rorantis prata per herbas
undamque occultis meditantem murmur in antris

55 quam neque durato gustarint ore uolucres
ipse nec aetherio Phoebus libauerit igni.
nostra loquar, nulli uatum debebimus orsa,
nec furtum sed opus ueniet, soloque uolamus
in caelum curru, propria rate pellimus undas.

60 namque canam tacita naturae mente potentem
infusumque deum caelo terrisque fretoque
ingentem aequali moderantem foedere molem,
totumque alterno consensu uiuere mundum
et rationis agi motu, cum spiritus unus

65 per cunctas habitet partes atque inriget orbem
omnia peruolitans corpusque animale figuret.
quod nisi cognatis membris contexta maneret
machina et inposito pareret tota magistro

inferorum, ipso nomine ad Graecum exemplar referri uidetur 50 helicones
libri 52 nota GL, uota Μ 54 nondum murmurantem, sed secum ipsam
meditantem murmur quod antris relictis editura est 55 gustarint GL‘2,
gustarunt ΒΜ 56 libauerit Voss. 390, librauerit (ΠΡ, liberauerit LM.

57 orsa Dulciuius, ora libri, quod ab Iacobo reductum haec aetas tenet,
gaudente apud inferos Stoebero. orsa pro coeptis uerbis, quae Seruii inter-
pretatio est, Vergilius posuit Aen. vn 435, XI 124, et post eum alii3 ora
qui potuit poni? nam in Man. v 478-80, ubi libri uel magis absurde de
comoediarum ac praesertim Menandri recitatore uoce poetis. . . referet . . .
ora Ι et sua dicendo saciet, et Statius et Ausonius orsa se legisse testari
uidentur cum alter silu. 11 1 114, alter 322 46 (Peip. p. 263), in re simili orsa
Menandri commemorant. item orsa pro ora Heinsius restituit in Val. F 1. 11
242 sq. sed tibi nunc quae eliqua tuis ingyentibus ausis Ι orsa feram, pro ora uel
ossa Naugerius cons. Liu. 210 tristia cum medius rumperet orsa dolor

59 ‘cadamus in caelum currit cum pariter ac rate pellimus undas per trans-
lationem dictum esse appareret neque caelum pro sideribus eorumque notitia
accipi posse, Bentleius campum coniecit. at poetis, sicut V 99 Bellerophontae,
caelum campus est: Prop. ΙΙΙ 1 9-11 me Fama leuat terra sublimis . . . eL
mecum in curru parui nectantur Amores, Stat. silu. 11 7 107 sq. rapidum poli
per axem Ι Famae curribus ardui-5 leuatus 60 ordo est deum tacita mente
potentem naturae 66 Plat. Tim. 30 Β δεῖ λέγειν τόνδε τὸν κόσμον ζῷον ἔμψυχον
ἔννουν τε, Diog. Laert. VII 142 ὅτι . . . ζῷον ὁ κόσμοσ . . . Χρύσιππόσ φησιν, quem
eam quaestionem ἐν τῷ πέμπτῳ περὶ θεῶν tractasse auctor est Philodemus de
piet. 1 14-5. sed cum nec Chrysippus nec Plato nec Platonis interpres Cicero

